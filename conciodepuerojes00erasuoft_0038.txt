26

CONCIO

convenit, cum Puer ille coelestiS, sapientia
DEI Patris, in medio Doctorum sedeat, au-
diens vicissim ac respondenS, sed ita respon-
dens, ut omnes ejus sapientiam admirarentur!
Neque id mirum, cum is esset, ad quem
omnis mundi sapientia stulta est. Praeclara
res Legum Prudentia, egregia res Philoso-
phiae cognitio, suspicienda res Theologiae pro-
fessio, verum si quis JESUM audiat, illico
stultescunt omnia. At nostra responsio, si
sapientiae miraculum excitare non potest,
certe sapiat modestiam, sonet innocentiam.
Rursum, obsecro, quam morigeros, quam ob-
sequentes nos esse decet parentibus ac prae-
ceptoribus, quos potiores velut ingenii pa-
rentes habemuS, posteaquam ille Dominus
omnium, cum aparentibus non intelligeretur,
tamen subditus illis redierit in Nazareth.
Debetur lioc pietati, debetur parentum reve-
rentiae, ut aliquoties illorum voluntati conce-
damus, etiamsi nos meliora viderimus
Sedjam operae pretium est audire, quarn
apto fini Lucas JESU pueritiam concluserit:
Et JESUS, inquit, proficiebat sapientia, aetate,
et gratia apud DEUM, et apud homineS.

